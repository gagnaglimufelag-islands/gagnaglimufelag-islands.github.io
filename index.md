---
layout: home
timeline:
  - name: Æfingarvettvangur
    start: 2024-03-18
    end: 2024-05-11
    description: |
                  Æfingarvettvangur verður settur í loftið og er opinn öllum!

                  Þeir þáttakkendur sem ná 1000 stigum og eru 25 ára eða yngri
                  verður boðið að taka þátt í landskeppninni.

  - name: Landskeppni
    start: 2024-05-25
    end: 2024-05-25
    description: |
                  Eins dags keppni haldin í Háskólanum í Reykjavík.

                  Þeir keppendur sem standa sig best í landskeppninni verða
                  valdir í keppnishóp Íslands fyrir ECSC.

  - name: Æfingar keppnishóps
    start: 2024-06-01
    end: 2024-10-01
    description: Reglulegar æfingar verða haldnar fyrir keppnishópinn.

  - name: Netöryggiskeppni Evrópu (ECSC)
    start: 2024-10-08
    end: 2024-10-11
    description: |
                  Lið frá rúmlega 20 Evrópulöndum etja kappi í Netöryggiskeppni
                  Evrópu, sem haldin verður í Tórínó, Ítalíu, að þessu sinni.

                  Þjálfarar velja 10 einstaklinga úr keppnishópnum til að taka
                  þátt fyrir Íslands hönd.
current_year: 2024
---

Netöryggiskeppni Íslands, *Gagnaglíman*, er árlegur viðburður sem haldinn er af frumkvæði
háskóla-, iðnaðar- og nýsköpunarráðuneytisins. Markmið keppninnar er að efla áhuga
íslenskra ungmenna á netöryggi og auka þekkingu og færni þeirra sem sýna því
áhuga. Þar að auki þjónar keppnin því hlutverki að vera forkeppni Íslands fyrir
Netöryggiskeppni Evrópu, [European Cyber Security
Challenge](https://ecsc.eu) (ECSC). Markmið ECSC er
að vekja áhuga á netöryggi um alla Evrópu.

Það þarf ekki að liggja lengi yfir fréttamiðlum samtímans til að átta sig
á mikilvægi tölvuöryggis í nútímasamfélagi. Reglulega birtast fréttir af
fyrirtækjum og einstaklingum verða af háum fjárhæðum vegna netárása og jafnvel
tölvuinnbrot framkvæmd af ríkjum með það að markmiði að njósna um önnur ríki.

Þrátt fyrir mikilvægi netöryggis, þá skortir ennþá hæfileikaríkt fólk
til að takast á við þær áskoranir sem því fylgja. Af þessari ástæðu setti
Netöryggisstofnun Evrópu, [ENISA](https://www.enisa.europa.eu/), á
laggirnar Netöryggiskeppni Evrópu. Markmið keppninnar er að hvetja ungt fólk
til að kynna sér netöryggi og jafnframt hvetja ungt fólk til að íhuga að
leggja netöryggi fyrir sig að atvinnu.

Um keppnina
-----------

Markmið keppninnar er að velja 10 manna lið til að taka þátt í ECSC {{ page.current_year }} fyrir
Íslands hönd. Samkvæmt reglum ECSC verða keppendur að vera 25 ára eða yngri
(fædd {{ page.current_year | minus: 25 }} eða seinna). Netöryggiskeppnin fer fram í tveimur
hlutum. Tveggja vikna forkeppni fer fram á Netinu í lok mars og er opin
öllum. Þeir keppendur sem standa sig best í forkeppninni, öðlast þáttökurétt
í landskeppninni, sem haldin verður í maí. Frammistaða keppenda
í landskeppninni verður svo lögð til grundvallar þess að velja 10 manna hóp til
að taka þátt í ECSC {{ page.current_year }} sem haldin verður í september í Hamar, Noregi.

Bæði forkeppnin og landskeppnin verða hefðbundnar *jeopardy style* CTF
(capture the flag) keppnir.

En ég hef enga reynslu af netöryggi og CTF, er þessi keppni fyrir mig?
----------------------------------------------------------------------

Ef svo er, þá ertu í sömu sporum og flestir aðrir og það er allt í lagi. Það er
eins með netöryggi og flest annað, það þarf bara áhuga og þolinmæði til að
öðlast færnina. Þannig ef þú ert forvitin(n), þá er gott að byrja
[hér]({{ "/getting_started/" | relative_url }}).




